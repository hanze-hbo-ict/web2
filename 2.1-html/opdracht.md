# Opdracht

Dikwijls is het nuttig om voordat je werkelijke backend-functionaliteit gaat maken, een statische versie van de webpagina te maken. Op deze manier kun je je tijdens de daadwerkelijke ontwikkeling op de functionaliteit richten, de verschillende onderdelen van de website sequentieel functioneel maken, en heb je toch iets om aan je opdrachtgever te laten zien (ook al doet het het nog niet helemaal).

## Maak een statisch website

Bedenk functionele werking van de website die bij het project hoort. Denk hierbij na over vormgeving en interactie: zorg voor een [consequent kleurenpallet](https://colorhunt.co/), een [goed, leesbaar en bruikbaar lettertype](https://fonts.google.com/knowledge/topics/choosing_type) en een [goed interactie-ontwerp](https://www.interaction-design.org/literature/article/what-is-interaction-design). 

Natuurlijk is het zo dat de website die je in deze stap ontwerpt gedurende de ontwikkeling van de applicatie nog wel aangepast zal gaan worden. Maar het is goed op voorhand over deze en vergelijkbare onderdelen na te denken, zodat je iets concreets hebt om naar toe te werken.

## Bedenk alvast de formulieren

Bedenk welke data je op welke manier via de website aan de bezoeker aan wilt bieden. Ontwerp alvast de schermen en de interactie tussen de schermen, waarbij je dezelfde soort data bij elkaar groepeert en ervoor zorgt dat er een logische *flow* in je applicatie zit.

Vanzelfsprekend is ook het ontwerp van deze interactie aan continue verandering onderhevig, net als de meer statische schermen. Het is evenwel nuttig om al in een vroeg stadium na te denken over hoe je de data wilt presenteren en wilt onderhouden.